## ΗΛΕΚΤΡΟΝΙΚΟ ΠΑΙΧΝΙΔΙ - BREAK OUT HISTORY

* Δημιουργός : **ΜΠΑΚΑΛΗ ΙΩΑΝΝΑ**

Πρόκειται για ένα ελεύθερα διαθέσιμο ηλεκτρονικό παιχνίδι στο https://view.genially.com/6645d1a759295d001580bf09/interactive-content-history-breakout το οποίο σχεδιάστηκε στα πλαίσια του μαθήματος της Ιστορίας της Α΄ Λυκείου.

Το ηλεκτρονικό παιχνίδι επιτρέπει στους μαθητές/στις μαθήτριες να ελέγξουν τον βαθμό που έχουν κατανοήσει και κατακτήσει την ενότητα της Κλασικής εποχής που περιλαμβάνεται στην Ιστορία  της Α΄ Λυκείου. Το παιχνίδι χωρίζεται σε 4 αποστολές. Καθεμία από αυτές «ξεκλειδώνει» αν ο μαθητής/η μαθήτρια έχει ολοκληρώσει την προηγούμενη αποστολή. Κάθε αποστολή διαφοροποιείται στις ερωτήσεις. Στην 1η ζητείται η επιλογή της σωστής απάντησης στη 2η υπάρχει επιλογή εικόνων που απαντούν στις αντίστοιχες ερωτήσεις, στην 3η αποστολή ζητείται χρονολογική σειρά και στην 4η υπάρχουν ερωτήσεις σωστού-λάθους. Η επιλογή της κάθε απάντησης συνοδεύεται και από ένα διακριτικό ήχο για να συμπληρώσει τη βιωματικότητα του παιχνιδιού. Στο παιχνίδι ο μαθητής και η μαθήτρια βλέπει, σκέφτεται, κρίνει, επιλέγει, ακούει. Στο τέλος προβλέπεται και ένα έπαθλο, αντίστοιχο του μαθήματος για να ολοκληρωθεί ο παιγνιώδης χαρακτήρας της δραστηριότητας. Οι μαθητές ελέγχουν τις γνώσεις τους και τον βαθμό κατανόησης του αντίστοιχου κεφαλαίου με έναν ευχάριστο τρόπο, αξιοποιώντας ταυτόχρονα τις νέες τεχνολογίες. 

Για τη δημιουργία του ψηφιακού αντικειμένου χρησιμοποιήθηκε η πλατφόρμα genially που προσέφερε τα στοιχεία που επιλέχθηκαν ως χαρακτηριστικά του παιχνιδιού. Αρχικά επιλεχθηκαν τα σημεία της ύλης που θα ήταν το αντικείμενο των ερωτήσεων και στη συνέχεια αναζητήθηκαν εικόνες. Οι εικόνες που χρησιμοποιήθηκαν δημιουργήθηκαν από το canvas ai, bing ai. ΟΙ εικόνες από το Internet είχαν άδειες creative commons.
Το εκπαιδευτικό παιχνίδι (History Breakout) χρησιμοποιείται για τον έλεγχο των γνώσεων των μαθητών/μαθητριών και για την καλύτερη κατανόησή της. Είναι κατάλληλο για τη δευτεροβάθμια εκπαίδευση. Η αξιοποίησή του στην τάξη επιχείρησε να συνδυάσει ένα θεωρητικό μάθημα, την Ιστορία με τις νέες τεχνολογίες, με σκοπό να κεντρίσει το ενδιαφέρον των παιδιών, αλλά και να μάθει τους μαθητές της μαθήτριες να αυτενεργούν και να είναι οι ίδιοι/ίδιες υπεύθυνοι για την πορεία της γνώσης τους. Με το συγκεκριμένο εκπαιδευτικό παιχνίδι υπηρετούνται αρχές της διαφοροποιημένης μάθησης, ανακαλυπτικής γνώσης, συγκριτικής διερεύνησης, κ.α.



